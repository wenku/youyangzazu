# 卷十

## 物異

秦鏡，亻舞溪古岸石窟有方鏡，徑丈余，照人五藏，秦皇世號為照骨寶。在無勞縣境山。

風聲木，東方朔西那汗國回，得風聲木枝，帝以賜大臣。人有疾則枝汗，將死則折，應“人生年未半枝不汗”。

漢高祖入鹹陽宮，寶中尤異者有青玉燈。檠高七尺五寸，下作蟠螭，以口銜燈。燈燃則鱗甲皆動，炳煥若列星。

珊瑚，漢積翠池中珊瑚，高一丈二尺，一本三柯，上有四百六十二條。是南越王趙佗所獻，號為烽火樹。夜有光影，常似欲燃。

石墨，無勞縣山出石墨，爨之彌年不消。

異字，境山西有石壁，壁間千余字，色黃，不似鐫刻，狀如科斗，莫有識者。

田公泉，華陽雷平山有田公泉。飲之除腸中三蟲。用以浣衣，勝灰汁。

螢火芝，良常山有螢火芝，其葉似草，實大如豆，紫花，夜視有光。食一枚，心中一孔明。食至七，心七竅洞徹，可以夜書。

石人，尋陽山上有石人，高丈余。虎至此，輒倒石人前。

冬瓜，晉高衡為魏郡太守，戍石頭。其孫雅之在廄中，有神來降，自稱白頭公，所拄杖光照一室。又有一物如冬瓜，眼遍其上也。

豫章船，昆明池漢時有豫章船一艘，載一千人。

銅駝，漢元帝竟寧元年，長陵銅駝生毛，毛端開花。

{洪}，晉時錢塘有人作{洪}，年收魚億計，號為萬匠{洪}。

碑龜，臨邑縣北有華公墓，碑尋失，唯趺龜存焉。石趙世，此龜夜常負碑入水，至曉方出，其上常有萍藻。有伺之者，果見龜將入水，因叫呼，龜乃走，墜折碑焉。

陸鹽，昆吾陸鹽周十余裏，無水，自生天鹽。月滿則如積雪，味甘。月虧則如薄霜，味苦。月盡則全盡。潁陽碑，魏曹丕受禪處，後六字生金。司馬氏金行，明六世遷魏也。

泉，元街縣有泉，泉眼中水交旋如盤龍。或試撓破之，尋手成龍狀。驢馬飲之，皆驚走。

石漆，高奴縣石脂水，水膩浮水上如漆，采以膏車及燃燈，極明。

麝衤登，晉時有徐景，於宣陽門外得一錦麝衤登。至家開視，有蟲如蟬，五色，後兩足各綴一五銖錢。

玉龍，梁大同八年，戍主楊光欣獲玉龍一枚，長一尺二寸，高五寸，雕鏤精妙，不似人作。腹中容鬥余，頸亦空曲。置水中，令水滿，倒之，水從口出，水聲如琴瑟。水盡乃止。

木字，齊永明九年，秣陵安明寺有古樹，伐以為薪，木自然有“法大德”三字。

木簡，齊建元初，延陵季子廟舊有湧井，井北忽有金石聲，掘深二尺，得湧泉。泉中得木簡，長一尺，廣一寸二分，隱起字曰“盧山道士張陵再拜謁”。木堅而白，字色黃。赤木，宗廟地中生赤木，人君禮名得其宜也。

紅沫，練丹砂為黃金，碎以染筆，書入石中，削去逾明，名曰紅沫。

鏡石，濟南郡有方山，相傳有奐生得仙於此。山南有明鏡崖，石方三丈，魑魅行伏，了了然在鏡中。南燕時，鏡上遂使漆焉。俗言山神惡其照物，故漆之。

承受石，築陽縣水中，有孤石挺出，其下澄潭。時有見此石根如竹，色黃。見者多兇，俗號承受石。

錐，中牟縣魏任城王臺下池中，有漢時鐵錐，長六尺，入地三尺，頭西南指，不可動。

釜石，夷道縣有釜瀨，其石大者如釜，小者如鬥，形色亂真，唯寶中耳。

魚石，衡陽湘鄉縣有石魚山，山石色黑，理若生雌黃。開發一重，輒有魚形，鱗鰭首尾有若畫，長數寸，燒之作魚腥。

銅神，衡陽唐安縣東有略塘，塘有銅神。往往銅聲激水，水為變綠作銅腥，魚盡死。

材下，宿縣山下有神宇，溱水至此，沸騰鼓怒。槎木泛至此淪沒，竟無出者，世人以為河伯下材。

鼓杖，含氵匡縣翁水口下東岸有聖鼓杖，即陽山之鼓杖也。橫在川側，沖波所激，未嘗移動。眾鳥飛鳴，莫有萃者，船人誤以篙觸，必患瘧。

井，石陽縣有井，水半青半黃。黃者如灰汁，取作粥飲，悉作金色，氣甚芬馥。

燃石，建城縣出燃石，色黃理疏。以水灌之則熱，安鼎其上，可以炊也。

石鼓，冀縣有天鼓山，山有石如鼓。河鼓星搖動則石鼓鳴，鳴則秦土有殃。

半湯湖，句容縣吳瀆塘有半湯湖，湖水半冷半熱，熱可以瀹雞，皆有魚。發入輒死。

鹽，朐腮（一曰肋）縣鹽井有鹽方寸，中央隆起如張傘，名曰傘子鹽。

泉，玉門軍有蘆葭泉，周二丈，深一丈，駝馬千頭飲之不竭。

伏苓，沈約謝始安王賜伏苓一枚，重十二斤八兩，有表。

古鍋，虢州陵縣石城崗有古鍋一口，樹生其內，大數圍。

君王鹽，白鹽崖有鹽如水精，名為君王鹽。

手板，宋山陽王休，屢以言語忤顏。有庾道敏者，善相手板。休以己手板托言他人者，庾曰：“此板乃貴，然使人多忤。”休以褚淵詳密，乃換其手板。別日，褚於帝前稱下官，帝甚不悅。

鼠丸，王肅造逐鼠丸，以銅為之，晝夜自轉。

木囚，《論衡》言，李子長為政，欲知囚情。以梧桐為人，象囚之形，鑿地為臼，以蘆葦為郭，藉臥木囚於其中。囚當罪，木囚不動。囚或冤，木囚乃奮起。

蘇秦金，魏時，洛陽令史高顯掘得黃金百斤，銘曰“蘇秦金”。

梨，洛陽報德寺梨，重六斤。

甑花，滕景真在廣州七層寺，元徽中，罷職歸家，婢炊，釜中忽有聲如雷，米上隆起。滕就視，聲轉壯，甑上花生數十，漸長似蓮花，色赤，有光似金，俄頃萎滅。旬日，滕得病卒。

官金中螻頂金最上，六兩為一垛，有臥螻蛄穴及水臯形，當中陷處名曰趾腹。又鋌上凹處有紫色，名紫膽。開元中，有大唐金（一有“印”字），即官金也。

玄金，唐太宗時，汾州言青龍白虎吐物在空中，有光如火，墜地陷入二尺。掘之，得玄金，廣尺余，高七寸。

芝，天保初，臨川人李嘉胤所居柱上生芝草，狀如天尊，太守張景佚拔柱獻焉。

龜，建中四年，趙州寧晉縣沙河北，有大棠梨樹。百姓常祈禱，忽有群蛇數十，自東南來，渡北岸，集棠梨樹下為二積，留南岸者為一積。俄見三龜徑寸，繞行積傍，積蛇盡死。乃各登其積，視蛇腹各有瘡，若矢所中。刺史康日知圖甘棠奉三龜來獻。

雪，貞元二年，長安大雪，平地深尺余。雪上有薰黑色。

雨木，貞元四年，雨木於陳留，大如指，長寸許。每木有孔通中，所下其立如植，遍十余裏。

齒，梵那衍國有金輪王齒，長三寸。

石柱，劫化他國有石柱，高七十余尺，無憂王所建。色紺光潤，隨人罪福影其上。

旃檀鼓，於闐城東南有大河，溉一國之田。忽然絕流，其國王問羅洪僧，言龍所為也。王乃祠龍，水中有一女子，淩波而來，拜曰：“妾夫死，願得大臣為夫，水當復舊。”有大臣請行，舉國送之。其臣車駕白馬，入水不溺。中河而後，白馬浮出，負一旃檀鼓及書一函。發書，言大鼓懸城東南，寇至鼓當自鳴。後寇至，鼓輒自鳴。

石靴，於闐國剎利寺有石靴。

石阜石，河目縣東有石阜石，破之，有祿馬跡。

舍利，東迦畢誠國有{宀卒}堵波，舍利常見，如綴珠幡，循繞表樹（一曰柱）。

蟣像，健馱邏國石壁上有佛像。初，石壁有金色蟣，大者如指，小者如米，嚙石壁如雕鐫，成立佛狀。

焦米，乾陀國昔屍毗王倉庫為火所燒，其中粳米焦者，於今尚存。服一粒，永不患瘧。

辟支佛靴，於闐國贊摩寺有辟支佛靴，非皮非彩，歲久不爛。

石駝溺，拘夷國北山有石駝溺，水溺下，以金、銀、銅、鐵、瓦、木等器盛之皆漏，掌承之亦透，唯瓢不漏。服之，令人身上臭毛落盡得仙。出《論衡》。

人木，大食西南二千裏有國，山谷間樹枝上化生人首，如花，不解語。人借問，笑而已，頻笑輒落。

馬，俱位國以馬種蒔，大食國馬解人語。

石人，萊子國海上有石人，長一丈五尺，大十圍。昔秦始皇遣此石人，追勞山不得，遂立於此。

銅馬，俱德建國鳥滸河中灘派中有火祆祠，相傳祆神本自波斯國乘神通來此，常見靈異，因立祆祠。內無象，於大屋下置大小爐，舍檐向西，人向東禮。有一銅馬，大如次馬，國人言自天下，屈前腳在空中而對神立，後腳入土。自古數有穿視者，深數十丈，竟不及其蹄。西域以五月為歲，每歲日，鳥滸河中有馬出，其色如金，與此銅馬嘶相應，俄復入水。近有大食王不信，入祆祠，將壞之，忽有火燒其兵，遂不敢毀。

蛇磧，蘇都瑟匿國西北有蛇磧，南北蛇原五百余裏，中間遍蛇，毒氣如煙。飛鳥墜地，蛇因吞食。或大小相噬，及食生草。

石鼉，私訶條國金遼山寺中有石鼉，眾僧飲食將盡，向石鼉作禮，於是飲食悉具。

神廚，俱振提國尚鬼神，城北隔真珠江二十裏有神，春秋祠之。時國王所須什物金銀器，神廚中自然而出，祠畢亦滅。天後使驗之，不妄。

毒槊，南蠻有毒槊，無刃，狀如朽鐵，中人無血而死。言從天雨下，入地丈余，祭地方撅得之。

甲，遼城東有鎖甲，高麗言前燕時白天而落。

土檳榔，狀如檳榔，在孔穴間得之，新者猶軟，相傳蟾蜍矢也。不常有之，主治惡瘡。

鬼矢，生陰濕地，淺黃白色。或時見之，主瘡。

石欄幹，生大海底，高尺余，有根，莖上有孔如物點。漁人綱育取之，初出水正紅色，見風漸漸青色。主石淋。

壁影，高郵縣有一寺，不記名，講堂西壁枕道。每日晚，人馬車輿影悉透壁上，衣紅紫者，影中鹵莽可辯。壁厚數尺，難以理究。辰午之時則無。相傳如此二十余年矣，或一年半年不見。成式太和初揚州見寄客及僧說。

醢石，成式群從有言，少時嘗毀鳥巢，得一黑石如雀卵，圓滑可愛。後偶置醋器中，忽覺石動，徐視之，有四足如糸延，舉之，足亦隨縮。

桃核，水部員外郎杜陟，常見江淮市人以桃核扇量米，止容一升，言於九嶷山溪中得。

人足，處士元固言，貞元初，嘗與道侶遊華山，谷中見一人股，襪履猶新，斷如膝頭，初無瘡跡。

瓷碗，江淮有士人莊居，其子年二十余，常病魔。其父一日飲茗，甌中忽<面包>起如漚，高出甌外，瑩凈若琉璃。中有一人，長一寸，立於漚，高出甌外。細視之，衣服狀貌，乃其子也。食頃，爆破，一無所見，茶碗如舊，但有微璺耳。數日，其子遂著神，譯神言，斷人休咎不差謬。

鐵鏡，荀諷者，善藥性，好讀道書，能言名理，樊晃嘗給其絮帛。有鐵鏡，徑五寸余，鼻大如拳，言於道者處得。亦無他異，但數人同照，各自見其影，不見別人影。

大蟲皮，永寧王鹽鐵，舊有大蟲皮，大如一掌，須尾斑點如犬者。

人臘，李章武有人臘，長三寸余，頭項<骨中>肋成就，雲是憔僥國人。

牛黃，牛黃在膽中，牛有黃者，或吐弄之。集賢校書張希復言，嘗有人得其所吐黃，剖之，中有物如蝶飛去。

上清珠，肅宗為兒時，常為玄宗所器。每坐於前，熟視其貌，謂武惠妃曰：“此兒甚有異相，他日亦吾家一有福天子。”因命取上清玉珠，以絳紗裹之，系於頸。是開元中賓國所貢，光明潔白，可照一室，視之，則仙人玉女、雲鶴降節之形搖動於其中。及即位，寶庫中往往有神光。異日掌庫者具以事告，帝曰：“豈非上清珠耶？”遂令出之，絳紗猶在，因流泣遍示近臣曰：“此我為兒時，明皇所賜也。”遂令貯之以翠玉函，置之於臥內。四方忽有水旱兵革之災，則虔懇祝之，無不應驗也。

楚州界有小山，山上有室而無水。僧智一掘井，深三丈遇石。鑿石穴及土，又深五十尺，得一玉，長尺二，闊四尺，赤如□□，每面有六龜子，□□可愛，中若可貯水狀。僧偶擊一角視之，遂瀝血，半月日方止。

虞鄉有山觀，甚幽寂，有滌陽道士居焉。太和中，道士嘗一夕獨登壇，望見庭□忽有異光，自井泉中發。俄有一物，狀若兔，其色若精金，隨光而出，環繞醮壇。久之，復入於井。自是每夕輒見。道士異其事，不敢告於人。後因淘井得一金兔，甚小，奇光爛然，即置於巾箱中。時禦史李戎職於蒲津，與道士友善，道士因以遺之。其後戎自奉先縣令為忻州刺史，其金兔忽亡去。後月余而戎卒。

李師古治山亭，掘得一物，類鐵斧頭。時李章武遊東平，師古示之，武驚曰：“此禁物也，可飲血三鬥。”驗之而信。