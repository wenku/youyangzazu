# 卷五 寺塔記上

武宗癸亥三年夏，予與張君希復善繼、同官秘書鄭君符夢復，連職仙署。會暇日，遊大興善寺。因問《兩京新記》及《遊目記》，多所遺略，乃約一旬尋兩街寺，以街東興善為首，二記所不具則別錄之。遊及慈恩，初知官將並寺，僧眾草草，乃泛問一二上人及記塔下畫跡，遊於此遂絕。後三年，予職於京洛。及刺安成，至大中七年歸京。在外六甲子，所留書籍，扌前壞居半。於故簡中睹與二亡友遊寺，瀝血淚交，當時造適樂事，邈不可追。復方刊整，才足續穿蠹，然十亡五六矣。次成兩卷，傳諸釋子。東牟人段成式，字柯古。

靖善坊大興善寺，寺取“大興”兩字、坊名一字為名。《新記》雲：“優填像，總章，初為火所燒。”據梁時西域優填在荊州，言隋自臺城移來此寺，非也。今又有ヤ檀像，開目，其工頗拙，尤差謬矣。不空三藏塔前多老松，歲旱，則官伐其枝為龍骨以祈雨。蓋三藏役龍，意其樹必有靈也。行香院堂後壁上，元和中，畫人梁洽畫雙松，稍脫俗格。曼殊堂工塑極精妙，外壁有泥金幀，不空自西域賫來者。塔有隋朝舍利塔，下有《記》雲：“爰在宮中，興居之所，舍利感應，前後非一。時仁壽元年十二月八日。”ヤ檀像堂中有《時非時經》，界朱寫之，盛以漆龕。僧雲隋朝舊物。寺後先有曲池，不空臨終時，忽時涸竭。至惟寬禪師止住，因潦通泉，白蓮藻自生。今復成陸矣。東廊之南素和尚院，庭有青桐四株，素之手植。元和中，卿相多遊此院。桐至夏有汗，汙人衣如果脂，不可浣。昭國東門鄭相，嘗與丞郎數人避暑，惡其汗，謂素曰：“弟子為和尚伐此樹，各植一松也。”及暮，素戲祝樹曰：“我種汝二十余年，汝以汗為人所惡。來歲若復有汗，我必薪之。”自是無汗。寶歷末，予見說已十五余年無汗矣。素公不出院，轉《法華經》三萬七千部。夜嘗有貉子聽經，齋時鳥鵲就掌取食。長慶初，庭前牡丹一朵合歡。有僧玄幽題此院詩，警句曰：“三萬蓮經三十春，半生不踏院門塵。”今有梵僧╂陳如難陀，以粉畫壇，性狷急我慢，未甚通中華經。左顧蛤像，舊傳雲，隋帝嗜蛤，所食必兼蛤味，數逾數千萬矣。忽有一蛤，椎擊如舊，帝異之。置諸幾上，一夜有光。及明，肉自脫，中有一佛、二菩薩像。帝悲悔，誓不食蛤。非陳宣帝。於闐玉像，高一尺七寸，闊寸余，一佛、四菩薩、一飛仙，一段玉成，截肪無玷，膩彩若滴。天王閣，長慶中造。本在春明門內，與南內連墻。其形大，為天下之最。太和二年，敕移就此寺。拆時，腹中得布五百端，漆數十桶。今部落鬼神形像隳壞，唯天王不損。

辭。二十字連句：乘晴入精舍，語默想東林。盡是忘機侶，誰驚息影禽（善繼）。有松堪系馬，遇缽更投針。記得湯師句，高禪助朗吟（柯古）。一雨微塵盡，支郎許數過。方同嗅檐蔔，不用算多羅（夢復）。蛤像二十字連句。雖因雀變化，不逐月虧盈。縱有天中匠，神工詎可成（柯古）。相好全如梵，端倪祗為隋。寧同蚌頑惡，但與鷸相持（善繼）。聖柱連句，上有鐵索跡。天心助興善，聖跡此開陽。（柯古）載想雷輪重，ㄌ疑電索長。（善繼）上沖扶くぐ，不動束銀鐺（柯古）。饑鳥未曾啄，乖龍寧敢藏（善繼）。

語。各徵象事須切，不得引俗書。一寶之數，無鉤不可（鼎上人）。唯猊可伏，非駝所堪（柯古）。坑中無底，跡中無勝（文上人）。與馬同渡，負猿而行（善繼）。色青力劣，名香幾重（夢復）。尾既出牖，身可取興（約上人）。六牙生花，七支拄地（柯古）。形如珂雪，力絕羈瑣（善繼）。園開脅上，河出鼻中（柯古）。一醉難調，六對曾勝（日高上人）。

長樂坊安國寺。紅樓，睿宗在藩時舞榭。東禪院，亦曰水塔院，院門北西廊五壁，吳道玄弟子釋思道畫釋梵八部，不施彩色，尚有典刑。禪師法空影堂，世號吉州空者，久養一騾，將終，鳴走而死。有弟子允嵩患風，常於空室埋一柱瑣之，僧難輒愈。佛殿，開元初玄宗拆寢室施之。當陽彌勒像，法空自光明寺移來。未建都時，此像在村蘭若中，往往放光，因號光明寺。寺在懷遠坊，後為延火所燒，唯像獨存。法空初移像時，索大如虎口，數十牛曳之，索斷不動。法空執爐，依法作禮九拜，涕泣發誓，像身忽暴暴有聲，迸分竟地為數十段。不終日，移至寺焉。利涉塑堂，元和中，取其處為聖容院，遷像廡下。上忽夢一僧，形容奇偉，訴曰：“暴露數日，豈聖君意耶？”及明，駕幸驗問，如夢。即令移就堂中，側施帷帳安之。

光明寺中，鬼子母及文惠太子塑像，舉止態度如生。工名李岫。山庭院，古木崇阜，幽若山谷，當時輦土營之。上座公院，有穗柏一株，衢柯偃覆，下坐十余人。

辭。紅樓連句，隱侯體：重疊碎晴空，余霞更助紅。蟾蹤近鵲，鳥道接相風（善繼）。苔靜金輪路，雲輕白日宮（元和中帝幸此處）。壁詩傳謝客，（詞人陳至題此院詩雲：“藻非尚寒龍跡在，紅樓初啟日光通。”）門榜占休公（廣宣上人住此院，有詩名，號為《紅樓集》。柯古）。穗柏連句：一院暑難侵，莓苔可影深。標枝爭息鳥，余吹正開衿（柯古）。宿雨香添色，殘陽石在陰。乘閑動詩思，助靜入禪心（善繼）。題公院（一言至七言，每人占兩題）：靜，虛。熱際，安居。（夢復）龕燈斂，印香除。東林賓客，西澗圖書。檐外垂青豆，經中發白蕖。縱辯宗因袞袞，忘言理事如如（柯古竟）。泉臺定將入流否，鄰笛足疑清梵余。（柯古新續）語徵釋門中僻事（須對）：麋字、莎燈、華綿、象薦、（升上人）集仿地、效殿林（柯古夜續，不竟）。

常樂坊趙景公寺，隋開皇三年置。本曰弘善寺，十八年改焉。南中三門裏東壁上，吳道玄白畫地獄變，筆力勁怒，變狀陰怪，睹之不覺毛戴。吳畫中得意處。三階院西廊下，範長壽畫西方變及十六對事，寶池尤妙絕，諦視之，覺水入浮壁。院門上白畫樹石，頗似閻立德。予攜立德行天祠粉本驗之，無異。西中三門裏門南，吳生畫龍及刷天王須，筆跡如鐵。有執爐天女，竊眸欲語。華嚴院中，钅石盧舍立像，高六尺，古樣精巧。塔下有舍利三鬥四升。移塔之時，僧守行建道場，出舍利俾士庶觀之。唄贊未畢，滿地現舍利，士女不敢踐之，悉出寺外。守公乃造小泥塔及木塔近十萬枚葬之，今尚有數萬存焉。寺有小銀像六百余軀，金佛一軀長數尺，大銀像高六尺余，古樣精巧。又有[B15Q]七寶字《多心經》小屏風，盛以寶函，上有雜色珠及白珠，駢亂目。祿山亂，宮人藏於此寺。屏風十五牒，三十行經後雲：“發心主司馬恒存，願成主上柱國索伏寶息、上柱國真德為法界眾生造。”黃金牒經，善繼疑外國物。

辭。吳畫連句：慘淡十堵內，吳生縱狂跡。風雲將逼人，鬼神如脫壁（柯古）。其中龍最怪，張甲方汗栗。黑夜時，安知不霹靂（善繼）。此際忽仙子，獵獵衣舄奕。妙瞬乍疑生，參差奪人魄（夢復）。往往乘猛虎，沖梁聳奇石（一作特）。蒼峭束高泉，角睞警欹側（柯古）。冥獄不可視，毛戴腋流液。茍能水成剎，那更沉火宅（善繼）。

語。各錄禪師佳語：蘭若和尚雲：“家家門有長安道。”（柯古）荊州些些和尚雲：“自看工夫多少。”（善繼）無名和尚雲：“最後一大息須分明。”（夢復）

題約公院四言：印火熒熒，燈續焰青（善繼）。七俱互咒，四阿含經（柯古）。各錄佳語，聊事素屏（夢復）。丈室安居，延賓不扃（升上人）。

大同坊靈華寺，大歷初，僧儼講經，天雨華，至地咫尺而滅。夜有光燭室，敕改為靈華。儼即康藏之師也，康本住靖恭裏氈曲，忽睹光如輪，眾人皆見，遂尋光至儼講經所滅。佛殿西廊，立高僧一十六身，天寶初自南內移來，畫跡拙俗。觀音堂，在寺西北隅。建中末，百姓屈儼，患瘡且死，夢一菩薩摩其瘡曰：“我住靈華寺。”儼驚覺汗流，數日而愈。因詣寺尋撿，至聖畫堂見菩薩一如其睹。傾城百姓瞻禮，儼遂立社建堂移之。聖畫堂中，構大枋為壁，設色煥縟。本邵武宗畫，不知何以稱聖。據《西域記》，菩提樹東有精舍，昔婆羅門兄弟欲圖如來，初成佛像，曠歲無人應召。忽有一人，自言善畫如來妙相，但要香泥及一燈照室，可閉戶六月。終怪之，余四日未滿，前開戶，已無人矣。唯右膊上工未畢。蓋好事僧侈此說也。堂中有於钅石石立像，甚古。《遊目記》所說刺柏，太和中伐為殿材。

辭。偶連句。共入夕陽寺，因窺甘露門（升上人）。清香惹苔蘚，忍草雜蘭蓀（夢復）。捷偈飛箱答，新詩倚杖論（柯古）。壞幡標古剎，聖畫煥崇垣（善繼）。豈慕穿籠鳥，難防在牖猿（柯古）。一音唯一性，三語更三番（善繼）

道政坊寶應寺。韓，藍田人，少時常為貰酒家送酒。王右丞兄弟未遇，每一貰酒漫遊。常徵債於王家。戲畫地為人馬，右丞精思丹青，奇其意趣，乃歲與錢二萬，令學畫十余年。今寺中釋梵天女，悉齊公妓小小等寫真也。寺有韓畫下生幀彌勒，衣紫袈裟，右邊仰面菩薩及二獅子，猶入神。有王家舊鐵石及齊公所喪一歲子，漆之如羅羅，每盆供日，出之寺中。彌勒殿，齊公寢堂也。東廊北面，楊岫之畫鬼神。齊公嫌其筆跡不工，故止一堵。

辭。僧房連句：古畫思匡嶺，上方疑傅巖。蝶閑移忍草，蟬曉揭高杉（柯古）。香字消芝印，金經發ぇ函。井通松底脈，書拆洞中緘（善繼）。哭小小寫真連句：如生小小真，猶自未棲塵（夢復）。プ袂將離壁，斜柯欲近人（柯古）。昔時知出眾，情寵占橫陳（善繼）。不遣遊張巷，豈教窺宋鄰（夢復）。庾樓吹笛裂，弘閣賞歌新（柯古）。蟬怯折腰步，蛾驚半額顰（善繼）。圖形誰有術，買笑詎辭貧（柯古）。復隴迷村徑，重泉隔漢津（夢復）。同心知作羽，比目定為鱗（善繼）。殘月巫山夕，余霞洛浦晨（柯古）。

安邑坊玄（一作玄）法寺，初居人張頻宅也。嘗供養一僧，僧以念《法華經》為業。積十余年，張門人譖僧通其侍婢，因以他事殺之。僧死後，闔宅常聞經聲不絕。張尋知其冤，慚悔不及。因舍宅為寺，鑄金銅像十萬軀金，石龕中皆滿，猶有數萬軀。東廊南觀音院，盧奢那堂內槽北面壁畫維摩變，屏風上相傳有虞世南書。其日，善繼令徹障登榻讀之，有世南獻之白，方知不謬矣。西北角院內有懷素書，顏魯公序，張渭侍郎、錢起郎中贊。曼殊院東廊，大歷中，畫人陳子昂畫廷下象馬人物，一時之妙也。及檐前額上有相觀法，法似韓混同。西廊壁有劉整畫雙松，亦不循常轍。

徵內典中禽事，須切對：鷲頭作嶺，雞足名山（夢復）。孔雀為經，鸚鵡語偈（善繼）。共命是化，入數論貪（柯古）。未解出籠，豈能獻果（升上人）。居其上，雁墜於前（柯古）。巢頂既安，入影不怖。字中疑鶴，朱裏認鵝（柯古）。徵獸中事，須切對：金翅鳥王，銀角犢子（柯古）。地名鹿苑，塔號雀離（善繼）。啐啄同時，忄龍忄戾調伏（升上人）。徵馬事：加諸楚毒（升上人）、乾陟（善繼）、馬寶（夢復）、馱經（柯古）、愛馬（升上人）、紺馬（善繼）、麥約食粳（柯古）、鐵馬（升上人）、先陀和（柯古）、勝步（升上人）、遊入正路（柯古）。

平康坊菩提寺：佛殿東西障日及諸柱上圖畫，是東廊舊跡，鄭法士畫。開元中，因屋壞，移入大佛殿內槽北壁。食堂前東壁風上，吳道玄畫《智度論》色偈變，偈是吳自題，筆跡遒勁，如磔鬼神毛。次堵畫禮骨仙人，天衣飛揚，滿壁風動。佛殿內槽後壁面，吳道玄畫《消災經》事，樹石古險。元和中，上欲令移之，慮其摧壞，乃下詔擇畫手寫進。佛殿內槽東壁維摩變，舍利弗角而轉睞。元和未，俗講僧文淑裝之，筆跡盡矣。故興元鄭公尚書題北壁僧院詩曰：“但慮彩色汙，無虞臂胛肥。”置寺碑陰，雕飾奇巧，相傳鄭法士所起樣也。初，會覺上人以施利起宅十余畝。工畢，釀酒百石，列瓶甕於兩廡下，引吳道玄觀之。因謂曰：“檀越為我畫，以是賞之。”吳生嗜酒，且利其多，欣然而許。予以蹤跡似不及景公寺畫。中三門內東門塑神，善繼雲是吳生弟子王耐兒之工也。其側一鬼有靈，往往百姓戲犯之者得病，口目如之。寺之制度，鐘樓在東，唯此寺緣李右座林甫宅在東，故建鐘樓於西。寺內有郭令玳瑁鞭及郭令王夫人七寶帳。寺主元竟，多識釋門故事，雲李右座每至生日，常轉請此寺僧就宅設齋。有僧乙嘗嘆佛，施鞍一具，賣之，材直七萬。又僧廣有聲名，口經數年，次當嘆佛，因極祝右座功德，冀獲厚親。齋畢，簾下出彩篚，香羅帕籍一物，如朽釘，長數寸。僧歸，失望慚惋數日。且意大臣不容欺己，遂攜至西市，示於商胡。商胡見之，驚曰：“上人安得此物？必貨此，不違價。”僧試求百千，胡人大笑曰：“未也。”更極意言之，加至五百千，胡人曰：“此直一千萬。”遂與之。僧訪其名，曰：“此寶骨也。”又寺先有僧，不言姓名，常負束槁坐臥於寺兩廊下，不肯住院。經數年，寺綱維或勸其住房，曰：“爾壓我耶？”其夕，遂以束槁焚身。至明，唯灰燼耳。無血之臭，眾方知異人，遂塑灰為像。今在佛殿上，世號束草師。

辭。書事連句：悉為無事者，任被俗流憎（夢復）。客異幹時客，僧非出院僧（柯古）。遠聞疏牖磬，曉辯密龕燈（善繼）。步觸珠幡響，吟窺缽水澄（夢復）。句饒方外趣，遊愜社中朋（柯古）。靜裏已馴鴿，齋中亦好鷹（善繼）。金塗筆是，彩溜紙非繒（升上人）。錫杖已克鍛，田衣從壞塍（柯古）。占床慚一脅，卷箔賴長肱（善繼）。佛日初開照，魔天破幾層（柯古）。咒中陳秘計，論處正先登（善繼）。勇帶綻（綻，疑作磁）針石，危防丘井藤（升上人）。