# 卷八 支動

北海有木兔，類<焦頁>留。

鼠食鹽則身輕。

烏賊魚骨如通草，可以刻為戲物。

章舉每月三八則多。

蝦姑狀若蜈蚣，管蝦。

南海有水族，前左腳長，前右腳短，口在脅傍背上。常以左腳捉物，置於右腳，右腳中有齒嚼之，方內於口。大三尺余。其聲術術，南人呼為海術。

獵者不殺豺，以財為同聲。又南方惡豺向人作聲。

衛公幼時，常於明州見一水族，有兩足，觜似雞，身如魚。

衛公年十一，過瞿塘，波中睹一物，狀如嬰兒，有翼，翼如鸚鵡。公知其怪，即時不言。晚風大起，方說。

句容赤沙湖，食朱砂鯉，帶微紅，味極美。

負朱魚亦絕美，每鱗一點朱。

向北有濮固羊，大而美。

丙穴魚，食乳水，食之甚溫。

蜃身一半已下鱗盡逆。

太和七年，河陰忽有蠅蔽天如蝗，止三日，河陽界經旬方散。有李，時為尉，向予三從兄說。

南中毒瑁，斑點盡模糊，唯振州毒瑁如舶上者。嘗見衛公先白書，上作此毒冒字。

衛公言鵝警鬼，壓火，孔雀辟惡。

洪州有牛尾貍，肉甚美。

威遠軍子將臧平者，好鬥雞。高於常雞數寸，無敢敵者。威遠監軍與物十匹強買之，因寒食乃進。十宅諸王皆好鬥雞，此雞凡敵十數，猶擅場怙氣。穆宗大悅，因賜威遠監軍帛百匹。主雞者想其距，奏曰：“此雞實有弟，長趾善鳴，前歲賣之河北軍將，獲錢二百萬。”

韋絢雲：“巴州兔作貍班。”

凡鷙鳥，雄小雌大，庶鳥皆雄大雌小。

予同院宇文獻雲：“吉州有異蟲，長三寸余，六足，見蚓必嚙為兩段，才斷各化為異蟲，相似無別。”

又有赤腰蜂，養子於蜘蛛腹下。

侯夷魚，肝與子俱毒。食此魚必食艾，艾能已其毒。江淮人食此魚，必和艾。

夔州刺史李貽孫雲：“嘗見水枝化為蚓。”

道書以鯉魚多為龍，故不欲食，非緣反藥。庶子張文規又曰：“醫方中畏食鯉魚，謂若魚中豬肉也。”

衛公畫得峽中異蝶，翅闊四寸余，深褐色，每翅上有二金眼。

公又說：“道書中言獐鹿無魂，故可食。”

予幼時，嘗見說郎巾，謂狼之筋也。武宗四年，官市郎巾。予夜會客，悉不知郎巾何物，亦有疑是狼筋者。坐老僧泰賢雲：“涇帥段宅在昭國坊，嘗失銀器十余事。貧道時為沙彌，每隨師出入段公宅，段因令貧道以錢一千詣西市賈胡求郎巾。出至修竹南街金吾鋪，偶問官健朱秀，秀答曰：‘甚易得，但人不識耳。’遂於古培摘出三枚，如巨蟲，兩頭光，帶黃色。得，即令集奴婢環庭炙之。蟲忄栗蠕動，有一女奴臉唇動，詰之，果竊器而欲逃者。”

象管，環王國野象成群，一牡管牝三十余。牝牙才二尺，叠供牡者水草，臥則環守。牝象死，共挖地埋之，號吼移時方散。又國人養馴，可令代樵。

熊膽，春在首，夏在腹，秋在左足，冬在右足。

南安蠻江蛇，至五六月，有巨蛇泛江岸，首如張帽，萬萬蛇隨之入越王城。

野牛，高丈余，其頭似鹿，其角丫戾，長一丈，白毛，尾似鹿，出西域。

潛牛，勾漏縣大江中有潛牛，形似水牛。每上岸鬥，角軟還入江水，角堅復出。

貓，目睛暮圓，及午豎斂如糸延。其鼻端常冷，唯夏至一日暖。其毛不容蚤，虱黑者暗中逆循其毛，即若火星。俗言貓洗面過耳則客至。楚州謝陽出貓，有褐花者。靈武有紅叱撥及青驄色者。貓一名蒙貴，一名烏員。平陵城，古譚國也，城中有一貓，常帶金鎖，有錢飛若蛺蝶，士人往往見之。

鼠，舊說鼠王其溺精一滴成鼠。一說鼠母頭腳似鼠，尾蒼口銳，大如水中者，性畏狗，溺一滴成一鼠。時鼠災多起於鼠母，鼠母所至處，動成萬萬鼠。其肉極美。凡鼠食死人目睛，則為鼠王。俗雲鼠嚙上服有喜，凡嚙衣欲得有蓋，無蓋兇。

千歲燕，齊魯之間謂燕為乙，作巢避戊巳。《玄中記》雲：“千歲之燕，戶北向。”《述異要》雲：“五百歲燕，生胡髯。”

鷓鴣飛數逐月，如正月一飛而止於窠中，不復起矣。十二月十二起，最難采，南人設網取之。

鵲窠，鵲構窠取在樹杪枝，不取墮地者，又纏枝受卵。端午日午時，焚其窠灸病堵，疾立愈。

勾足鴝鵒，交時以足相勾，促鳴鼓翼如鬥狀，往往墮地。俗取其勾足為媚藥。

壁鏡，一日江楓亭會，眾說單方，成式記治壁鏡用白礬。重訪許君，用桑柴灰汁，三度沸，取汁白礬為膏，塗瘡口即差，兼治蛇毒。自商、鄧、襄州多壁鏡，毒人必死。坐客或雲巳年不宜殺蛇。

大蠍，安邑縣北門縣人雲：“有一蠍如琵琶大，每出來，不毒人，人猶是恐。其靈積年矣。”

紅蝙蝠，劉君雲：“南中紅蕉花時，有紅蝙蝠集花中，南人呼為紅蝙蝠。”

青蚨，似蟬而狀稍大，其味辛可食。每生子，必依草葉，大如蠶子。人將子歸，其母亦飛來。不以近。遠，其母必知處。然後各致小錢於巾，埋東行陰墻下。三日開之，即以母血塗之如前。每市物，先用子即子歸母，用母者即母歸子，如此輪還，不知休息。若買金銀珍寶，即錢不還。青蚨，一名魚伯。

寄居之蟲，如螺而有腳，形似蜘蛛，本無殼，入空螺殼中載以行。觸之縮足，如螺閉戶也。火炙之，乃出走，始知其寄居也。

蜾羸，今謂之翳翁也。其為物純雄無雌，不交不產。取桑蟲之子祝之，則皆化為己子。蜂亦如此耳。

鯽魚，東南海中有祖州，鯽魚出焉，長八尺，食之宜暑而避風。此魚狀，即與江河小鯽魚相類耳。潯陽有青林湖，鯽魚大者二尺余，小者滿尺，食之肥美，亦可止寒熱也。

黃工魚，色黃無鱗，頭尖，身似大槲葉。口在頷下，眼後有耳，竅通於腦。尾長一尺，末三刺甚毒（工音烘）。

螃會，傍海大魚，脊上有石十二時，一名籬頭溺，一名螃會。其溺甚毒。

鄲縣侯生者，於漚麻池側得單魚，大可尺圍，烹而食之，發白復黑，齒落更生，自此輕健。

劍魚，海魚千歲為劍魚。一名琵琶魚，形似琵琶而喜鳴，因以為名。虎魚，老則為蛟。江中小魚化為蝗而食五谷者，百歲為鼠。

金驢，晉僧朗住金榆山，及卒，所乘驢上山失之。時有人見者，乃金驢矣。樵者往往聽其鳴響。土人言：“金驢一鳴，天下太平。”

聖龜，福州貞元末，有村人賣一籠龜，其數十三，販藥人徐仲以五鍰獲之。村人雲：“此聖龜，不可殺。”徐置庭中，一龜藉龜而行，八龜為導，悉大六寸。徐遂放於乾元寺後林中，一夕而失。

運糧驢，西域厭達國有寺戶，以數頭驢運糧上山，無人驅逐，自能往返。寅發午至，不差晷刻。

鄧州蔔者，有書生住鄧州，嘗遊郡南，數月不返。其家詣蔔者占之，蔔者視卦曰：“甚異，吾未能了。可重祝。”祝畢，拂龜改灼，復曰：“君所蔔行人，兆中如病非病，如死非死，逾年自至矣。”果半年書生歸，雲：“遊某山深洞，入值物蟄如中疾，四支不能動，昏昏若半醉。見一物自明入穴中，卻返。良久，又至，直附身引頸臨口鼻，細視之，乃巨龜也。十息頃方去。”書生酌其時日，其家蔔吉時焉。

五時雞，影鵝池北有鳴琴苑，伺夜雞鳴，隨鼓節而鳴，從夜至曉，一更為一聲，五更為五聲，亦曰五時雞。

鷓鴣似雌雉，飛但南不向北。楊孚《交州異物誌》雲：“鳥像雌雉，名鷓鴣。其誌懷南，不向北徂。”

猬見虎，則跳入虎耳。

鷂子兩翅各有復翎，左名撩風，右名掠草。帶兩翎出獵，必多獲。

世俗相傳雲，鴟不飲泉及井水，惟遇雨濡翮，方得水飲。

開元二十一年，富平縣產一角神羊，肉角當頂，白毛上捧。議者以為獬豸。

獬豸見鬥不直者觸之，窮奇見鬥不直者煦之，均是獸也，其好惡不同。故君子以獬チ為冠，小人以窮奇為名。

鼠膽在肝，活取則有。