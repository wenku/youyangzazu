# 卷三

## 貝編

釋門三界二十八天、四洲至華藏世界、八寒八熱地獄等，法自三身、五位、四果、七支至十八界、三十七道品等，入釋者率能言之。今不復具，錄其事尤異者。

鬘持天，十住處十六分中輪王，樂不及其二。

四種樂，一無怨，二隨念及天女不念余天等，身香百由旬。迦留波陀天，此由象跡有十地也。

目不瞚，眾蜂出妙音。六天香風，皆入此天。四天王十地彩地、質多羅地八林。箜篌天十地金流河、無影山、有影遊（一曰隨）、烏隨（一曰眾）。其行處，池同其色。眾烏說偈白身天，身色如拘勿頭花，無足柔耎，隨足上下。樂遊戲天，乘鵝殿，寶樹枝葉如殿。三十三天，九十九那由天女，憶念樹物，隨意而出。十花池、千柱殿。六時林，一日具六時。

千輻輪殿，天妃舍支（一曰女）所坐也。衣無經緯，將死者塵著身。馬殿千鵝駕，金剛糸延帶。行林隨天所至。眾烏金臆。大象百頭，頭有十牙，牙端有百浴池。頂有山，名曰界莊嚴。鼻有河，如閻牟那河，水散落世界為霧。脅有二園，一名喜林，二名樂林。象名伊羅婆那。光明林，四維有意樹，帝釋將與修羅戰，入此林四樹間，自見勝敗之相。甲胄林，甲胄從樹而生，不可破壞。蓮出摩偷美飲也，修一千二百善業者生此天。上妙之觸，如觸迦旃鄰提鳥，此鳥輪王出世方見。開合林，開目常見光明。夜摩天住虛空，閻婆風所持也。積崖山，高三百由旬，有七榻七箱。始生天者五相，一光覆身而無衣，二見物生希有心，三弱顏，四疑，五怖。

又五木，一近蓮池花不開（一無“不”字），二近林蜂（一曰絳）離樹，三聽天女歌而出<冒犬>離，四近樹花萎，五殿不行空。

又見身光衣觸如金剛，及照毗琉璃鏡，不見其道。天女九退相，一皮緩，二頭花散落，三赤花在道變為黃，四風吹無縷衣如人依觸，五飛行意倦，六觸水而濁，七取樹花高不可及，八見天子無媚，九發散粗澀。又唇動不止，瓔珞花鬘皆重。十二種離垢布施生此天，群鳥青影覆萬由旬。摩尼珠中有金字偈。四天王天有十二失壞，常與修羅戰鬥等。三十三天八種失壞，有劣天不為帝釋所識等。夜摩天六失壞，食劣生漸等。兜率陀天四失壞，不樂鵝王說法聲等。化樂天四失壞，天業將盡，其足無影等。他化自在天四失壞，寶翅蜂舍去等。

色界天下石，經十萬八千三百八十三年方至地。閻浮提人生三肘半至四肘，骨四（一曰五）十五，脈十三，身蟲有毛燈真血。禪都摩蟲流行血中。善色蟲處糞中，令人安樂。起根蟲飽則喜。歡喜□蟲能見眾夢，又有癀瘓等。賒婆羅人穿唇。駝面目有諸人，二足。師子有翼，女人狗面。有林名吱多迦，羅剎所住。旬目問行百千由旬，洲有赤地黑玉銅康白等。郁單越雞多迦等天河七十。自在無畏四天王否如鴨音林、麒麟陀樹、迦吱多那等。二十五鹿名。有山多牛頭旃檀，天人與阿修羅鬥，傷者於此塗香。提羅迦樹花，見日光即開。拘尼陀樹花，見月光即開。無憂樹，女人觸之，花方開。屍利沙樹，足蹈即長。又白龍、活鵝、旋鼻境界等花。瞿陀尼女人主乳，有十億聚落，一萬二城大國。多伽多支五大河，月力等弗婆提。三大林峪{髟}等。三（一作王）大城，大者三億五十萬三千五百五十六聚落。南洲耳發莊嚴，北洲眼莊嚴，西洲頂腹莊嚴，東洲肩┩莊嚴。生贍部者，見白ふ。生郁林越，見赤ふ，見母如鵝。生瞿陀夷，生黃屋，見母如牛。生弗婆提，見青ふ，見母如馬。阿修羅以鬼攝魔及鬼有神通者，二畜攝在海地下八萬四千有由旬。酒樹。又有樹，群蜂流蜜，其色如金。婆羅婆樹，其實如甕。

四彩女如影等，各有十二億那由他侍女，壽五千歲。地名月鬘。不見頂山十三處，鹿迷蜂旋。赤目魚正走冰行，住空主山窟。愛池魚口等黃鬘林。

钅含毗羅城，戰時手足斷而更生，半身及道即死。鬼怪閻浮提下五百由旬，有三十六種魔羅令鬘鬼，此言鬼子。魔遮叱迦鳥，唯得食魚，舍鵝鬼受此身。

畜生有三十四（一曰六）億種。龍住閻浮提者，五十七億。龍於瞿陀尼不降濁水，西洲人食濁水則夭。單越人惡冷風，龍不發冷。弗婆提洲不作雷聲，不起雷光，東洲惡也。其雷聲，兜率天作歌唄音，閻浮提作海潮音。其雨，兜率天上雨摩尼，護世城雨美膳，海中註雨不絕如連輪，阿修羅中雨兵仗，閻浮提中雨清凈水。地獄一百三十六。三角生死善無記也。團生死諸天也。

青出死地獄，黃出死餓鬼。赤業（一曰出）畜生。活地獄十六別處，下天五千年，此獄一晝夜。金剛蟲甕熱黃藍花心彌泥魚，排筒。

黑繩地獄，旃荼（一曰茶）劇，畏鷲。處合地獄，上中下苦銅汁河中身。洋如蘇鷲腹火入。割刳處，堅〈革卯〉（一曰靳）炎口，夜幹（一曰幹）朱誅蟲、鐵蟻。淚火處，以佉陀羅灰致眼中，〈釒葛〉池黿。

號叫地獄，發流火處，火末蟲處，四百四痛，火厚二百肘。大號叫地獄，闊廣三居賒，口生確。蟲火鬢（一曰須）處，金舒迦色，肉泥色也。赤樹魚腹苦。

燋熱地獄，十二炎處，火生十方及饑渴火也。針風生龍口中，彌泥魚。鍋量五十由旬，沸沫高半由旬。吹下三十六億由旬，鬘塊烏處地盆蟲，置之鼓牛鼓出惡聲。千頭龍。阿鼻十六別劇，衣裳健破浣而速垢，將生阿鼻之相。死時見身如八歲兒，面在下。空中風吹三千年受苦，勝如阿迦尼咤天樂。獄中臭氣能壞欲界六天，有出沒之二山遮之。烏口處，黑肚處，一角二角處。

八寒地獄，多與常說同。凡生地獄有三種形，罪輕作人形，其次畜形，極苦無形，如肉軒、肉屏等。今佛寺中畫地獄變，唯隔子獄稍如經說，其苦具悉，圖人間者曾無一據。舊說地獄中蔭牛頭阿傍，無情業所感現。人漸死時，足後最冷，出地獄之相也。器世將壞，無生地獄者。阿修羅有一切觀見池，戰之勝敗，悉見池中。鬘持天，鏡林中，天人自見善惡因緣。正行天，頗梨樹，見人行法與非法。毗留博天，常於此觀之。忉利天及人中七生事，見於殿壁中。無法第八生波利邪多天，有波利邪多樹，見閻浮提人善不善相。行善則照百由旬，行不善則雕枯，半行善則半榮。微細行天，寶樹枝葉悉見天人影像，上中下業亦見其中。閻摩那婆羅天，娑羅樹中見果報。其殿凈如鏡，悉見天人所作之善果報。又第二樹中有千柱殿，有業綱，諸地獄十六隔劇，悉見其中。夜摩天，撫垢鏡池，池中見自身，額上所見過，見業果。又閻浮那施塔影中，見欲界罪福及三惡。趣言天象異者，若有將食肥膩沉水，鳥下飛，日將蝕，諸方赤。

二十八宿：昴（一曰角）為首，一夜行三十（一有“六”字）時，形如剃刀，姓な耶尼，祭用乳，屬火。畢形如笠，又屬木，祭用鹿肉，祭頗羅墮。觜屬日（一無“日”字），月之子，姓毗梨佉耶尼，形如鹿頭，祭用果。參屬日，夭，姓婆斯絺，形如婦人黶，祭用醍醐。井屬日，姓同參，形如足跡，祭用粳米和蜜。鬼屬木，姓炮波羅毗，形如佛胸，祭同井。柳屬蛇，姓祭與參同，形如蛇。星屬火，形如河岸，姓賓伽耶尼，祭用烏麻。張屬福德天，姓瞿雲彌，形、祭如井。翼屬林天，姓憍陳如，祭用黑豆，形同上。軫屬毗沙梨帝，形如人手，姓迦遮延，祭用莠稗。角屬喜樂天，姓質多羅，形如上，祭用花。亢姓迦旃延，祭用綠豆。氏姓多羅尼，以花祭。房屬慈天，姓阿藍婆，形如瓔珞，祭用酒肉。心屬忉利天，姓迦羅延，形如大麥，祭用粳米。尾屬臘師天，姓遮耶尼，形如蠍尾，祭用果根。箕屬清凈天，姓持義迦，形如牛角。鬥姓莫迦邏，形如人拓石，祭如井。牛屬梵天，姓梵嵐摩，形如牛頭，祭如參。女屬毗紐天，姓帝利迦遮耶尼，形如心，祭以鳥肉。虛姓同翼，形如鳥，祭用烏豆汁。危姓單羅尼，形如參（一曰心），祭以粳米。室屬蛇頭天，蠍天之子，姓閻浮都迦，祭用血。璧姓陀難闍。奎姓阿瑟咤，祭用酪。婁屬乾闥婆天，姓阿含婆，形如馬頭，祭用大麥。胃姓馱伽毗，形如鼎足。亢、虛、參、胃四星，不得入陣。軫宿生人，七步無蛇。角宿生人，好嘲戲。女宿生人，亢、參、危三宿日作事不成。虛角（一有“事”字）勝。一千六百剎那為一迦那，倍六十名橫呼律多，倍三十日為一日夜。夜義口煙為慧。

龍王身光曰憂流迦，此言天狗。

魏明帝始造白馬寺。寺中懸幡，影入內，帝怪，問左右曰：“佛有何神，人敬事之？”

烏仗那國有佛跡，隨人身福壽，量有長短。

那揭羅曷國城東塔中有佛頂骨，周二尺。欲知善惡者，以香塗印骨，其跡煥然，善惡相悉見。

北天健馱羅國有大｛宀卒｝［四庫本為"窣"］堵波，佛懸記，七燒七立。佛方城，玄奘言城壞已三年。

西域佛金剛座有標界銅觀，自在像兩軀，國人相傳菩薩身沒，佛法亦盡。隋末已沒過胸臆矣。

乾陀國頭河岸有系白象樹，花葉似棗，季冬方熟。相傳此樹滅，佛法亦滅。

北朝時，徐州角成懸之北，僧尼著白布法服，時有青布袈裟者。

波斯屬國有阿軬荼國，城北大林中有伽藍音佛，於此聽比丘著函、縛屣。函、縛，此言靴也。

寧王憲寢疾，上命中使送醫藥，相望於道。僧崇一療憲稍瘳，上悅，持賜崇一緋袍、魚袋。

梁簡文帝有《謝賜郁泥納袈裟表》。

魏使陸操至梁，梁王坐小輿，使再拜，遣中書舍人殷炅宣旨勞問。至重雲殿，引升殿。梁主著菩薩衣，北面，太子已下皆菩薩衣，侍衛如法。操西向以次立，其人悉西廂東面。一道人贊禮，佛詞凡有三卷。其贊第三卷中，稱為魏主、魏相高並南北二境士女。禮佛訖，臺使其群臣俱再拜矣。

魏李騫、崔劼至梁同泰寺，主客王克、舍人賀季友及三僧迎門引接。至浮圖中，佛旁有執板筆者。僧謂騫曰：“此是屍頭，專記人罪。”騫曰：“便是僧之董狐。”復入二堂，佛前有銅缽，中燃燈。劼曰：“可謂日月出矣，爝火不息。”

盧縣東有金榆山，昔朗法師令弟子至此采榆莢，詣瑕丘市易，皆化為金錢。

後魏胡後嘗問沙門（一曰法師）寶誌國祚，旦言把棗與雞喚朱朱，蓋爾朱也。

有趙法和請占，誌公曰：“大箭不須羽。東箱屋，急手作。”法和尋喪父。

歷城縣光政寺有磬石，形如半月，膩光若滴。扣之，聲及百裏。北齊時移於都內，使人擊之，其聲杳絕。卻令歸本寺，扣之，聲如故。士人語曰：“磬神聖，戀光政。”

國初，僧玄奘往五印取經，西域敬之。成式見倭國僧金剛三昧，言嘗至中天，寺中多畫玄奘麻ハ及匙箸，以彩雲乘之，蓋西域所無者。每至齋日，輒膜拜焉。

又言那蘭陀寺僧食堂中，熱際有巨蠅數萬。至僧上堂時，悉自飛集於庭樹。

僧萬回年二十余，貌癡不語。其兄戍遼陽，久絕音問，或傳其死，其家為作齋。萬回忽卷餅菇，大言曰：“兄在，我將饋之。”出門如飛，馬馳不及。及暮而還，得其兄書，緘封猶濕。計往返，一日萬裏，因號焉。

天後任酷吏羅織，位稍隆者日別妻子。博陵王崔玄暉位望俱極，其母憂之，曰：“汝可一迎萬回，此僧寶誌之流，可以觀其舉止禍福也。”及至，母垂泣作禮，兼施銀匙箸一雙。萬回忽下階，擲其匙箸於堂屋上，掉臂而去。一家謂為不祥。一日，令上屋取之，匙箸下得書一卷。觀之，乃讖諱書也，遽令焚之。數日，有司忽即其家，大索圖讖不獲，得雪。時酷吏多令盜夜埋蠱，遺讖於人家，經月乃密籍之，博陵微萬回則滅族矣。

梵僧不空，得總持門，能役百神。玄宗敬之。歲常旱，上令祈雨，不空言：“可。過某日令祈之，必暴雨。”上乃令金剛三藏設壇請雨，連日暴雨不止，坊市有漂溺者。遽召不空，令止之。不空遂於寺庭中捏泥龍五六，當溜水，作胡言罵之。良久，復置之，乃大笑。有頃，雨霽。

玄宗又嘗召術士羅公遠與不空同祈雨，互挍功力。上俱召問之，不空曰：“臣昨焚白檀香龍。”上令左右掬庭水嗅之，果有檀香氣。又與羅公遠同在便殿，羅時反手搔背，不空曰：“借尊師如意。”殿上花石瑩滑，遂激（一曰擊）窣至其前，羅再三取之不得。上欲取之，不空曰：“三郎勿起，此影耳。”因舉手示羅如意。

又邙山有大蛇，樵者常見，頭若丘陵，夜常承露氣。見不空，人語曰：“弟子惡報，和尚何以見度？常欲翻河水陷洛陽城，以快所居也。”不空為受戒，說苦空，且曰：“汝以瞋心受此苦，復忿恨，吾力何及。當思吾言，此身自舍昔而來。”後旬月，樵者見蛇死於澗中，臭達數十裏。不空每祈雨，無他軌則，但設數繡座，手簸旋數寸木神，念咒擲之，自立於座上，伺水神吻角牙出，目瞚則雨至。

僧一行窮數，有異術。開元中，嘗旱，玄宗令祈雨。一行言：“當得一器，上有龍狀者，方可致雨。”上令於內庫中遍視之，皆言不類。數日後，指一古鏡，鼻盤龍，喜曰：“此有真龍矣。”乃持入道場，一夕而雨。

荊州貞元初，有狂僧善歌《河滿子》，嘗遇醉，伍百途辱之，令歌。僧即發聲，其詞皆伍百從前非慝也，伍百驚而自悔。

蘇州貞元中有義師，狀如風狂。有百姓起店十余間，義師忽運斤壞其檐，禁之不止。其人素知其神，禮曰：“弟子活計賴此。”顧曰：“爾惜乎？”乃擲斤於地而去。其夜市火，唯義師所壞檐屋數間存焉。常止於廢寺殿中，無冬夏常積火，壞幡木象悉火之。好活燒鯉魚，不待熟而食。垢面不洗，洗之輒雨，吳中以為雨候。將死，飲灰汁數斛，乃念佛而坐，不復飲食，百姓日觀之，坐七日而死。時盛暑，色不變，支不摧。安國寺僧熟地，常燒木佛，往往與人語，頗知宗要，寺僧亦不之測。

睿宗初生含涼殿，則天乃於殿內造佛氏，有玉像焉。及長，閑觀其側，玉像忽言：“爾後當為天子。”