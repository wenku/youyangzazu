# 卷四　貶誤

小戲中於弈局一枰，各布五子角遲速，名蹙融。予因讀《坐右方》，謂之蹙戎。又嘗覽王充《論衡》之言秦穆為繆（音謬），及往往見士流遇人促裝必謂之曰“車馬有行色”，直臺、直省者雲“寓直”，實為可笑乃錄賓語甚誤者，著之於此。

予太和初從事浙西贊皇公幕中，嘗因與曲宴，中夜，公語及國朝詞人優劣，雲：“世人言靈芝無根，醴泉無源，張曲江著詞也。蓋取虞翻《與弟求婚書》，徒以‘芝草’為‘靈芝’耳。”予後偶得《虞翻集》，果如公言。開成初，予職在集賢，頗獲所未見書。始覽王充《論衡》，自雲“充細族孤門”，或啁之，答曰：“鳥無世鳳凰，獸五種麒麟，人無祖聖賢。必當因祖有以效賢號，則甘泉有故源，而嘉禾有舊根也。”

範傳正中丞舉進士，省試《風過竹賦》，甚麗，為詞人所諷。然為從竹之“簫”非蕭艾之“蕭”也。《荀子》雲：“如風過蕭，忽然已化。”義同“草上之風必偃”，相傳至今已為誤。予讀《淮南子》雲：“夫播棋丸於地，圓者趣圭，方者止高，各從其所安，夫人又何上下焉。若風之過簫也，忽然感之，可以清濁應矣。”高誘註雲：“清商濁宮也。”

相傳雲，釋道欽住徑山，有問道者，率爾而對，皆造宗極。劉忠州晏，嘗乞心偈。令執爐而聽，再三稱“諸惡莫作，眾善奉行”。晏曰：“此三尺童子皆知之。”欽曰：“三尺童子皆知之，百歲老人行不得。”至今以為名理。予讀梁元帝《雜傳》雲：“晉惠末，洛中沙門耆域，蓋得道者。長安人與域食於長安寺，流沙人與域食於石人前，數萬裏同日而見。沙門竺法行嘗稽首乞言，域升高坐曰：‘守口攝意，心莫犯戒。’竺語曰：‘得道者當授所未聽，今有八歲沙彌亦以誦之。’域笑曰：‘八歲而致誦，百歲不能行。’嗟乎！人皆敬得道者，不知行即是得。”

相傳雲，韓晉公在潤州，夜與從事登萬歲樓。方酣，置杯不說，語左右曰：“汝聽婦人哭乎？當近何所？”對：“在某街。”詰朝，命吏捕哭者訊之，信宿獄不具。吏懼罪，守於屍側。忽有大青蠅集其首，因發髻驗之，果婦私於鄰，醉其夫而釘殺之，吏以為神。吏問晉公，晉公雲：“吾察其哭聲疾而不悼，若強而懼者。”王充《論衡》雲：“鄭子產晨出，聞婦人之哭，拊仆之手而聽。有間，使吏執而問之，即手殺其夫。異日，其仆問曰：‘夫子何以知之？’子產曰：‘凡人於其所親愛，知病而憂，臨死而懼，已死而哀。今哭已死而懼，知其奸也。’”

相傳雲，德宗幸東宮，太子親割羊脾，水澤手，因以餅潔之。太子覺上色動，乃徐卷而食。司空贊皇公著《次柳氏舊聞》又雲是肅宗。劉饣束《傳記》雲：“太宗使宇文士及割肉，以餅拭手。上屢目之，士及佯不寤，徐卷而啖。”

相傳雲，張上客藝過十全，有果毅。因重病虛悸，每語腹中輒響，詣上客請治，曰：“此病古方所無。”良久思曰：“吾得之矣。”乃取《本草》令讀之，凡歷藥名六七不應，因據藥療之，立愈。據劉饣束《傳記》，有患應病者，問醫官蘇澄。澄言：“無此方。吾所撰《本草》，網羅天下藥可謂周。”令試讀之，其人發聲輒應，至某藥，再三無聲，過至他藥，復應如初。澄因為藥方，以此藥為主。其病遂差。

今人雲，借書、還書等，為二癡。據杜荊州書告耽雲：“知汝頗欲念學，今因還車致副書，可案錄受之。當別置一宅中，勿復以借人。古諺雲：‘有書借人為嗤，借人書送還為嗤也。’”

世呼病瘦為崔家疾。據《北史》，北齊李庶無須，時人呼為天閹。博陵崔諶，暹之兄也，嘗調之曰：“何不以錐刺頤作數十孔，拔左右好須者栽之。”庶曰：“持此還施貴族，藝眉有驗，然後藝須。”崔家時有惡疾，故庶以此調之。俗呼滹沱河為崔家墓田。

俗好於門上畫虎頭，書“{漸耳}”字，謂陰刀鬼名，可息疫癘也。予讀《漢舊儀》，說儺逐疫鬼，又立桃人、葦索、滄耳、虎等。“{漸耳}”為合“滄耳”也。

予在秘丘，嘗見同官說，俗說樓羅，因天寶中進士有東西棚，各有聲勢，稍傖者多會於酒樓食畢羅，故有此語。予讀梁元帝《風人辭》雲：“城頭網雀，樓羅人著。”則知樓羅之言，起已多時。一雲：“城頭網張雀，樓羅人會著。”

世說曹著輕薄才，長於題目人。常目一達官為熱钅敖上猢猻，其實舊語也。《朝野僉載》雲：“魏光乘好題目人。姚元之長大行急，謂之趁蛇鸛鵲。侍禦史王旭短而黑醜，謂之煙薰水蛇。楊仲嗣躁率，謂之熱钅敖上猢猻。”

蜀石筍街，夏中大雨，往往得雜色小珠。俗謂地當海眼，莫知其故。蜀僧惠嶷曰：“前史說蜀少城飾以金璧珠翠，桓溫惡其大侈，焚之，合在此。今拾得小珠，時有孔者，得非是乎？”予開成初讀《三國典略》，梁大同中驟雨，殿前有雜色珠。梁武有喜色，虞寄因上《瑞雨頌》。梁武謂其兄荔曰：“此頌清拔，卿之士龍也。”

俗好劇語者雲，昔有某氏，破產貰酒，少有醒時。其友題其門闔雲：“今日飲酒醉，明日飲酒醉。”鄰人讀之不解，曰：“今日飲酒醉，是何等語？”於今青衿之子，無不記者，《談藪》雲：“北齊高祖常宴群臣，酒酣，各令歌。武衛斛律豐樂歌曰：‘朝亦飲酒醉，暮亦飲酒醉。日日飲酒醉，國計無取次。’帝曰：‘豐樂不諂，是好人也。’”

相傳玄宗嘗令左右提優人黃翻綽入池水中，復出，翻綽曰：“向見屈原笑臣：‘爾遭逢聖明，何爾至此？’”據《朝野僉載》，散樂高崔嵬善弄癡，大帝令沒首水底，少頃，出而大笑，上問之，雲：“臣見屈原，謂臣雲：“我遇楚懷無道，汝何事亦來耶？””帝不覺驚起，賜物百段。又《北齊書》，顯祖無道，內外各懷怨毒。曾有典禦丞李集面諫，比帝甚於桀、紂。帝令縛致水中，沉沒久之，後令引出，謂曰：“我何如桀、紂？”集曰：“向來彌不及矣。”如此數四，集對如初。帝大笑曰：“天下有如此癡漢！方知龍逢、比幹非是俊物。”遂解放之。蓋事本起於此。

今人每睹棟宇巧麗，必強謂魯般奇工也。至兩都寺中，亦往往托為魯般所造，其不稽古如此。據《朝野僉載》雲：“魯般者，肅州敦煌人，莫詳年代，巧侔造化。於涼州造浮圖，作木鳶，每擊楔三下，乘之以歸。無何，其妻有妊，父母詰之，妻具說其故。父後伺得鳶，擊楔十余下乘之，遂至吳會。吳人以為妖，遂殺之。般又為木鳶乘之，遂獲父屍。怨吳人殺其父，於肅州城南作一木仙人，舉手指東南，吳地大旱三年。蔔曰般所為也，賫物具千數謝之，般為斷一手，其日吳中大雨。國初，土人尚祈禱其木仙。六國時，公輸般亦為木鳶以窺宋城。”

俗說沙門杯渡入梁，武帝召之，方弈棋呼殺，閽者誤聽，殺之。浮休子雲：梁有頭師，高行神異，武帝敬之。常令中使召至，陛奏頭師至，帝方棋，欲殺子一段，應聲曰：“殺。”中使人遽出斬之。帝棋罷，命師入，中使曰：“向者陛下令殺，已法之矣。師臨死曰：‘我無罪。前生為沙彌，誤鋤殺一蚓，帝時為蚓，今此報也。’”

予門吏陸暢，江東人，語多差誤，輕薄者多加諸以為劇語。予為兒時，常聽人說陸暢初娶童溪女，每旦，群婢捧，以銀奩盛藻豆，陸不識，輒沃水服之。其友生問：“君為貴門女婿，幾多樂事？”陸雲：“貴門禮法甚有苦者，日俾予食辣，殆不可過。”近覽《世說新書》雲：“王敦初尚公主，如廁，見漆箱盛幹棗，本以塞鼻，王謂廁上下果，食至盡。既還，婢擎金漆盤貯水，琉璃碗進藻豆，因倒著水中，既飲之，群婢莫不掩口。”

焦贛《易林·乾卦》雲：“道涉多版，胡言迷蹇。澤喑且聾，莫使道通。”據梁元帝《易連山》，每卦引《歸藏》鬥圖，立成委化。《集林》及焦贛《易林·乾卦》卦辭與贛《易林》卦辭同，蓋相傳誤也。

予別著鄭涉好為查語，每雲：“天公映冢，染豆削棘，不若致余富貴。”至今以為奇語。釋氏《本行經》雲：“自穿藏阿邏仙言，磨棘畫羽為自然義。”蓋從此出也。

《續齊諧記》雲：”許彥於綏安山行，遇一書生，年二十余，臥路側，雲足痛，求寄鵝籠中。彥戲言許之，書生便入籠中。籠亦不廣，書生與雙鵝並坐，負之不覺重。至一樹下，書生乃出籠，謂彥曰：‘欲薄設饌。’彥曰：‘甚善。’乃於口中吐一銅盤，盤中海陸珍羞，方丈盈前。酒數行，謂彥曰：‘向將一婦人相隨，今欲召之。’彥曰：‘甚善。”遂吐一女子，年十五六，容貌絕倫，接膝而坐。俄書生醉臥，女謂彥曰：‘向竊一男子同來，欲暫呼，願君勿言。’又吐一男子，年二十余，明恪可愛，與彥敘寒溫，揮觴共飲。書生似欲覺，女復吐錦行障障書生。久而書生將覺，女又吞男子，獨對彥坐。書生徐起，謂彥曰：‘暫眠遂久留君，日已晚，當與君別。’還復吞此女子及諸銅盤，悉納口中，留大銅盤與彥，曰：‘無以籍意，與君相憶也。’”釋氏《譬喻經》雲：“昔梵誌作術，吐出一壺，中有女，與屏處作家室。梵誌少息，女復作術，吐出一壺，中有男子，復與共臥。梵誌覺，次第互吞之；柱杖而去。”余以吳均嘗覽此事，訝其說，以為至怪也。

相傳天寶中，中嶽道士顧玄績嘗懷金遊市中。歷數年，忽遇一人，強登旗亭，扛壺盡醉。日與之熟，一年中輸數百金。其人疑有為，拜請所欲。玄績笑曰：“予燒金丹八轉矣，要一人相守，忍一夕不言，則濟吾事。予察君神靜有膽氣，將煩君一夕之勞。或藥成，相與期於太清也。”其人曰：“死不足酬德，何至是也。”遂隨入中嶽。上峰險絕，巖中有丹竈盆，乳泉滴瀝，亂松閉景。玄績取幹飯食之，即日上章封罡。及暮，授其一板雲：“可擊此知更，五更當有人來此，慎勿與言也。”其人曰：“如約。”至五更，忽有數鐵騎呵之曰避，其人不動。有頃，若王者，儀衛甚盛，問：“汝何不避？”令左右斬之。其人如夢，遂生於大賈家。及長成，思玄績不言之戒。父母為娶，有三子。忽一日，妻泣：“君竟不言，我何用男女為！”遂次第殺其子。其人失聲，豁然夢覺，鼎破如震，丹已飛矣。釋玄奘《西域記》雲：“中天婆羅<廣尼>斯國鹿野東有一涸池，名救命，亦曰烈士。昔有隱者於池側結庵，能令人畜代形，瓦礫為金銀，未能飛騰諸天，遂築壇作法，求一烈士。曠歲不獲。後遇一人於城中，乃與同遊。至池側，贈以金銀五百，謂曰：‘盡當來取。’如此數返，烈士屢求效命，隱者曰：‘祈君終夕不言。’烈士曰：‘死盡不憚，豈徒一夕屏息乎！’於是令烈士執刀立於壇側，隱者按劍念咒。將曉，烈士忽大呼空中火下，隱者疾引此人入池。良久出，語其違約，烈士雲：‘夜分後忄昏然若夢，見昔事主躬來慰諭，忍不交言，怒而見害，托生南天婆羅門家住胎，備嘗艱苦，每思恩德，未嘗出聲。及娶生子，喪父母，亦不語。年六十五，妻忽怒，手劍提其子：“若不言，殺爾子。”我自念已隔一生，年及衰朽，唯止此子，應遽止妻，不覺發此聲耳。’隱者曰：‘此魔所為，吾過矣。’烈士慚忿而死。”蓋傳此之誤，遂為中嶽道士。

相傳雲，一公初謁華嚴，嚴命坐，頃曰：“爾看吾心在何所？”一公曰：“師馳白馬過寺門矣。”又問之，一公曰：“危乎！師何為處乎剎末也？”華嚴曰：“聰明果不虛，試復觀我。”一公良久，Г顙，面洞赤，作禮曰：“師得無入普賢地乎？”集賢校理鄭符雲：“柳中庸善《易》，嘗詣普寂公。公曰：‘筮吾心所在也。’柳雲：‘和尚心在前檐第七題。’復問之，在某處。寂曰：‘萬物無逃於數也，吾將逃矣，嘗試測之。’柳久之瞿然曰：‘至矣。寂然不動，吾無得而知矣。’”又詵禪師本傳雲：“日照三藏詣詵，詵不迎接，直責之曰：‘僧何為俗入囂湫處？’詵微寅，亦不答。又雲：‘夫立不可過人頭，豈容В身鳥外？’詵曰：‘吾前心於市，後心剎末。三藏果聰明者，且復我。’日照乃彈指數十，曰：‘是境空寂，諸佛從自出也。’”予按《列子》曰：“有神巫自齊而來，處於鄭，命曰季鹹。列子見之心醉，以告壺丘子。壺丘子曰：‘嘗試與來，以吾示之。’明日，列子與見壺丘子。壺丘子曰：‘向吾示之以地文，殆見吾杜德機也。’嘗又與來，列子又與見壺丘子。壺丘子曰：‘向吾示之以天壤。’列子明日又與見壺丘子，出曰：‘子之先生不齊，吾無得而相焉。吾示之以太沖莫朕。’嘗又與來，明日又與之見壺丘子，立未定，失而走。壺丘子曰：‘吾與之虛而猗移，因以為方靡，因以為流波，故逃也。’”予謂諸說悉互竄是事也。如晉時有人百擲百盧，王衍曰：“後擲似前擲矣。”蓋取於《列子》均後於前之義，當時人聞以為名言。人之易欺，多如此類也。

相傳江淮間有驛，俗呼露筋。嘗有人醉止其處，一夕，白鳥蛄嘬，血滴筋露而死。據江德藻《聘北道記》雲：“自邵伯棣三十六裏，至鹿筋。梁先有邏。此處足白鳥，故老雲有鹿過此，一夕為蚊所食，至曉見筋，因以為名。”

昆明池中有冢，俗號渾子。相傳昔居民有子名渾子者，嘗違父語，若東則西，若水則火。病且死，欲葬於陵屯處，矯謂曰：“我死，必葬於水中。”及死，渾泣曰：“我今日不可更違父命。”遂葬於此。據盛弘之《荊州記》雲：“固城臨洱水，洱水之北岸有五女墩。西漢時，有人葬洱，墓將為水所壞。其人有五女，共創此墩，以防其墓。”又雲：“一女嫁陰縣很子，子家貲萬金，自少及長，不從父言。臨死，意欲葬山上，恐子不從，乃言必葬我於渚下磧上。很子曰：“我由來不聽父教，今當從此一語。”遂盡散家財，作石冢，以土繞之，遂成一洲，長數步。元康中，始為水所壞。今余石成半榻許，數百枚，聚在水中。”

今軍中將射鹿，往往射棚上亦畫鹿。李績封君義《聘梁記》曰：“梁主客賀季指馬上立射，嗟美其工。繪曰：‘養由百中，楚恭以為辱。’季不能對。又有步從射版，版記射的，中者甚多。繪曰：‘那得不射獐？’季曰：‘上好生行善，散不為獐形。’”自獐而鹿，亦不差也。

今言梟鏡者，往往謂璧間蛛為鏡，見其形規而匾，伏子，必為子所食也。《西漢》：“春祠黃帝，用一梟破鏡。”以梟食母，故五月五日作梟羹也。破鏡食父，如ァ虎眼。黃帝欲絕其類，故百物皆用之。傅玄賦雲：“薦祠破鏡，膳用一梟。”

《朝野僉載》雲：“隋末，有昝君謨善射。閉目而射，應口而中，雲誌其目則中目，誌其口則中口。有王靈智學射於謨，以為曲盡其妙，欲射殺謨，獨擅其美。謨執一短刀，箭來輒截之。唯有一矢，謨張口承之，遂嚙其鏑。笑曰：‘學射三年，未教汝嚙鏃法。’”《列子》雲：“甘蠅，古之善射者。弟子名飛衛，巧過於師。紀昌又學射於飛衛，以蒸（一作徵）角之弧，朔蓬之竿，射貫虱心。既盡飛衛之術，計天下敵己者一人而已，乃謀殺飛衛。相遇於野，二人交射，矢鋒相觸，墜地而塵不揚。飛衛之矢先窮，紀遣一矢，既發，飛衛以棘刺之端、搏之而無差焉。於是二子泣而投弓，請為父子。刻臂以誓，不得告術於人。”《孟子》曰：“逢蒙學射於羿，盡羿之道，唯羿為愈己，於是殺羿。”

予未虧齒時，嘗聞親故說，張芬中丞在韋南康臯幕中，有一客於宴席上，以籌碗中綠豆擊蠅，十不失一，一坐驚笑。芬曰：“無費吾豆。”遂指起蠅，拈其後腳，略無脫者。又能拳上倒碗（一作枕，非），走十間地不落。《朝野僉載》雲：“偽周滕州錄事參軍袁思中，平之子，能於刀子鋒杪倒箸揮蠅起，拈其後腳，百不失一。”

士林間多呼殿榱桷護雀網為罘ぜ，其淺誤也如此。《禮記》曰：“疏屏，天子之廟飾。”鄭註雲：“屏謂之樹，今罘ぜ也。列之為雲氣蟲獸，如今之闕。”張揖《廣雅》曰：“復思謂之屏。”劉熙《釋名》曰：“罘ぜ在門外。罘，復也。臣將入請事，此復重思。”《西漢》：“文帝七年，未央宮東闕罘ぜ災。罘ぜ在外，諸侯之象。後果七國舉兵。”又：“王莽性好時日小數，遣使壞渭陵、延陵園門罘ぜ，曰：‘使民無復思漢也。’”魚豢《魏略》曰：“黃初三年，築諸門闕外罘ぜ。”予自筮仕己來，凡見縉紳數十人，皆謬言梟鏡、罘ぜ事。

世說蓐泥為窠，聲多稍小者謂之漢燕。陶勝力註《本草》雲：“紫胸、輕小者是越燕。胸斑黑、聲大者是胡燕，其作巢喜長。越巢不入藥用。”越於漢，亦小差耳。

予數見還往說，天後時，有獻三足烏，左右或言一足偽耳。天後笑曰：“但史冊書之，安用察其真偽乎？”《唐書》雲：“天授元年，有進三足烏，天後以為周室嘉瑞。睿宗雲：‘烏前足偽。’天後不悅。須臾，一足墜地。”

世說挽歌起於田橫，為橫死，從者不敢大哭，為歌以寄哀也。摯虞《初禮（一曰“新禮”）議》：“挽歌出於漢武帝，役人勞苦，哥聲哀切，遂以送終，非古制也。”工部郎中嚴厚本雲：“挽歌其來久矣。據《左氏傳》，公會吳子伐齊，將戰，公孫夏命其徒歌《虞殯》，示必死也。”予近讀《莊子》曰：“紼謳於所生，必於斥苦。”司馬彪註雲：“紼，讀曰拂，引柩索。謳，挽歌。斥，疏緩。苦，急促。言引紼謳者，為人用力也。”

舊言藏鉤起於鉤弋，蓋依辛氏《三秦記》雲：“漢武鉤弋夫人手拳，時人效之，目為藏鉤也。”《列子》雲：“瓦摳者巧，鉤摳者憚，黃金摳者昏。”殷敬順敬訓曰：“摳與摳同。眾人分曹，手藏物，探取之。又令藏鉤剩一人則來往於兩朋，謂之餓鴟。”《風土記》曰：“藏鉤之戲，分二曹，以校勝負，若人耦則敵對，若奇則使一人為遊附，或屬上曹，或屬下曹，名為飛鳥。”又今為此戲，必於正月。據《風土記》，在臘祭後也。庾闡《藏鉤賦序》雲：“予以臘後，命中外以行鉤為戲矣。”

世說雲彈棋起自魏室，妝奩戲也。《典論》雲：“予於他戲弄之事，少所喜，唯彈棋略盡其巧。京師有馬合鄉侯、東方世安、張公子，恨不與數子對。”不起於魏室明矣。今彈棋用棋二十四，以色別貴賤，棋絕後一豆。《座右方》雲：“白黑各六棋，依六博棋形（一雲“依大棋形”）。頗似枕狀。又魏戲法，先立一棋於局中，鬥余者，思白黑圍繞之，十八籌成都。”

《梁職儀》曰：“八座尚書以紫紗裹手版，垂白絲於首如筆。”《通誌》曰：“今錄仆射、尚書手版，以紫皮裹之，名曰笏。梁中世已來，唯八座尚書執笏者，白筆綴頭，以紫紗囊之，其余公卿但執手版。今人相傳雲，陳希烈不便稅笏，騎馬以帛裹，令左右執之。李右座見雲：‘便為將來故事，甚失之矣。’”

今人謂醜為貌寢，誤矣。《魏誌》曰：“劉表以王粲貌侵，體通說，不甚重之”。一雲“貌寢，體通說，甚重之，”註雲：“侵，貌不足也。”

予太和末，因弟生日，觀雜戲。有市人小說呼“扁鵲”作“褊鵲”，字上聲，予令座客任道升字正之。市人言，二十年前，嘗於上都齋會設此，有一秀才甚賞某呼“扁”字與“褊”同聲，雲世人皆誤。予意其飾非，大笑之。近讀甄立言《本草音義》引曹憲雲：“扁，布典反。今步典，非也。案扁鵲姓秦，字越人。扁縣郡屬渤海。”

今六博齒采妓乘，乘字去聲呼，無齒曰乘。據《博塞經》雲：“無齒為繩，三齒為雜繩。今樗蒲塞行十一字。”據《晉書》，劉毅與宋祖、諸葛長民等東府聚戲，並合大擲，判應至數百萬，余人並黑犢已還，毅後擲得雉。

今閣門有宮人垂帛引百寮，或雲自則天，或言因後魏。據《開元禮疏》曰：“晉康獻褚後臨朝不坐，則宮人傳百寮拜。有虜中使者見之，歸國遂行此禮。時禮樂盡在江南，北方舉動法之。周、隋相沿，國家承之不改。”

侍中，西漢秩甚卑，若今千牛官。舉中者，皆禁中。言中嚴，謂天子已被冕服，不敢斥，故言中也。今侍中品秩與漢殊絕，猶奏中嚴外辦，非也。

《禮》：婚禮必用昏，以其陽往而陰來也。今行禮於曉；祭，質明行事，今俗祭先又用昏，謬之大者矣。夫宮中祭邪魅及葬窳則用昏。又，今士大夫家昏禮露施帳，謂之入帳。新婦乘鞍，悉北朝余風也。《聘北道記》雲：“北方婚禮必用青布幔為屋，謂之青廬。於此交拜，迎新婦。夫家百余人挾車俱呼曰：‘新婦子。’催出來。其聲不絕，登車乃止。今之催妝是也。以竹杖打婿為戲，乃有大委頓者。”江德藻記此為異，明南朝無此禮也。至於奠雁曰鵝，稅纓曰合髻，見燭舉樂，鋪母巹童，其禮太紊，雜求諸野。

今之士大夫喪妻，往往杖竹甚長，謂之過頭杖。據《禮》，父在，適子妻喪，不杖。眾子則杖。據《禮》，彼以父服我，我以母服報之。杖同削杖也。